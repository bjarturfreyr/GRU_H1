Þá er Íslandsmeistaramótinu í hnefaleikum 2011 lokið. Undanúrslitin fóru fram í húsnæði HFH að Dalshrauni 10 laugardaginn 16 apríl. Vegna mikils fjölda keppenda þurfti að keppa tvisvar í sumum þyngdarflokkum. Fyrri viðureignirnar voru kl. 14 og voru þær 5 samtals í þremur þyngdarflokkum. Seinni viðureignirnar fóru síðan fram kl. 20.00 og voru þær 8 samtals í 5 þyngdarflokkum. Úrslitin fóru síðan fram á Broadway síðasta vetrardag 20. apríl, þar voru 13 viðureignir í 12 þyngdarflokkum og ein brons viðureign. Óhætt er að segja að mikil spenna hafi verið á úrslitakvöldinu sem og á undanúrslitunum og gríðarleg stemming í húsinu. Kepptar voru alls 26 viðureignir á Íslandsmeistaramótinu núna og er óhætt að segja að ekki hafa verið eins margar viðureignir á Íslandsmeistaramóti síðan 2006. Við hjá H.R erum nokkuð sáttir með okkar útkomu á mótinu en við unnum 5 gull, 6 silfur og 3 brons. Viljum við þakka okkar keppendum sem og keppendum annara félaga fyrir skemtilegt mót.
Við fengum eins og í fyrra ljósmyndarann Arnþór Birkisson til að taka myndir af keppendum og síðan á kvöldinu sjálfu og skilaði hann nú eins og í fyrra frábærum myndum sem sóma sér vel í minningarbankanum. Ég setti 360 myndir frá honum af viðureignunum á Broadway á flickr og er linkur á þær hér.